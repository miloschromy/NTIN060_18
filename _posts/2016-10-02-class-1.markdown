---
layout: post
title:  "Cvičenie č. 1 - Úvod, organizácia, logické ulohy"
date: 2016-10-02 10:06:26 +0800
categories: NPRG030
---
# Organizácia
Všetky informácie o cvičeniach nájdete na stránke <a href="/about">O cvičeniach</a>.

# Úlohy

### Mince
Dostali ste **deväť** na prvý pohľad rovnakých mincí, jedna z nich je však **falošná** - je ľahšia než všetky ostatné (ostatné vážia rovnako). Máte k dispozícii rovnoramenné váhy. **Čo najmenším počtom vážení zistite, ktorá je falošná.**

### Rieka
Na jednom brehu stojí **bača, vlk, koza, kapusta (zelí) a lodička**. Vlk by rád zožral kozu, koza by rada zožrala kapustu, ale kým je s nimi na jednom brehu bača, tak si to nedovolia.
Do lodičky môže bača vziať len jedno zviera alebo kapustu. Dve zvieratá alebo zviera a kapusta sa na lodičku naraz
nezmestia. Koza ani vlk nevie pádlovať. **Ako dostane bača vlka, kozu aj kapustu na druhú stranu tak, aby na jednom brehu nikdy nebola koza s vlkom alebo s kapustou?**

### Rodina
Štvorčlenná rodina potrebuje prejsť tunelom, pričom:

* tunelom sa nedá ísť potme
* otec prejde tunel za 1 minútu
* mama prejde tunel za 2 minúty
* syn prejde tunel za 4 minúty
* dcéra prejde tunel za 5 minút
* majú baterku, ktorá poskytuje svetlo pre dve osoby a vydrží svietiť 12 minút

**Ako sa dostane rodina cez tunel?**

### Lámanie čokolády
Majme čokoládu, ktorá sa skladá z **m x n** štvorčekov. Chceme ju nalámať na jednotlivé
štvorčeky, ale môžeme vždy lámať len jeden kus čokolády naraz, tzn. nesmieme kusy čokolády prekladať.

* **Aký je najmenší počet lámaní, aby sme čokoládu rozdelili na jednotlivé štvorčeky?**
* **Závisí počet lámaní na konkrétnej stratégii akou budeme lámať?**
* **Aký je počet lámaní, ak dovolíme jednotlivé kusy čokolády pri lámaní prekladať?**

### Ťava (velbloud)
V púšti máme hromadu **3000** banánov a ťavu s nosnosťou **1000** banánov. Ťava má navyše spotrebu
**1 banán na kilometer** a v púšti si môžeme vytvárať ďaľšie dočasné hromady. Ťava taktiež
zje svoj banán vždy na začiatku každého načatého kilometru svojej cesty.

**Koľko banánov dokážeme pomocou tejto ťavy preniesť do 1000 kilometrov
vzdialenej oázy?**

### Prelievanie vody
Máte **dva džbány**, prvý s objemom **5 litrov (v1)**, druhý s objemom **3 litre (v2)** a neobmedzený zdroj vody.
Máte dovolené nasledujúce operácie: naplniť jeden z džbánov do plna, vyliať všetku vodu z jedného džbánu a preliať vodu z jedného džbánu do druhého (dolejete ho vždy do plna).

* **Dokažete odmerať 4 litre (v3)?**
* **Navrhnite algoritmus, ktorý úlohu vyrieši pre ľubovolné hodnoty v1, v2 a v3.**
* **Nájde váš algoritmus vždy postup s najmenším počtom operácii?**

# Domáca úloha: Zoradenie čísel
Vymyslite algoritmus (všeobecný postup) pre zotriedenie **n** ľubovolných navzájom rôznych celých čísel.
**Akýkoľvek algoritmus s ktorým prídete je OK, nemusíte ho loviť na internete.** Váš algoritmus spíšte podobne,
ako ste popisovali algoritmy na prednáške (minimálne tak aby som ho pochopil). Riešenie mi pošlite **<a href="mailto:{{ site.email }}">e-mailom</a>** alebo odovzdajte na začiatku ďaľšieho cvičenia.

**Termín: do ďaľšieho cvičenia 12. 10. 2016**

# Do ďalšej hodiny
* Ak sa rozhodnete navštevovať moje cvičenia skontrolujte si či ste ku mne zapísaný v SIS-e, inak vám nebudem môcť udeliť zápočet.
