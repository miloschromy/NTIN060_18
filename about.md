---
layout: page
title: Všeobecné informácie
permalink: /about/
---
Práve sa nachádzate na stránkach k cvičeniam z [Programování 1](https://is.cuni.cz/studium/predmety/index.php?do=predmet&kod=NPRG030) (kruh 34), ktoré sa konajú vo štvrtok od **15:40** v **SW2** na **Malostranskom námestí**.

### Podmienky pre zápočet
1. Účašť na cvičeniach aspoň **70%**.
2. Získanie aspon **60%** zo všetkých povinných domácich úloh.
3. Úspešné zvládnutie zápočtovej písomky.
4. **Včasné**  odovzdanie **funknčného** zápočtové programu aj s povinnými prílohami.

### Domáce úlohy
Časť domácich úloh mi budete odovzdávať **e-mailom** (príp. osobne) a zvyšok do systému [CodEx](https://codex.ms.mff.cuni.cz/codex-prg/). Termín odovzdania bude vždy do večera pred ďalším cvičením, konkrétne do **utorka 23:59**. Aby som Vám ušetril prácu, tak riešenia na papier budem prijímať aj osobne na ďaľsom cvičení. Ak odovzdáte riešenie neskôr, avšak max. týždeň po termíne dostanete polovicu bodov za danú úlohu.

Úlohy odovzdávané do **CodEx**-u budú vyhodnocované automaticky a výsledok sa dozviete prakticky okamžite.
V prípade ak vaše riešenie nedostane plný počet bodov, tak môžete poslať ďaľšie riešenie. U úloh odovzdávaných e-mailom
to tak byť nemusí, ak však odovzdáte riešenie dostatočne zavčasu a nebude úplne správne, je možné, že vám ho pošlem späť s možnosťou opravy.

### Zápočtová písomka
Bude sa pravdepodobne konať **na poslednom cvičení** a predmetom písomky bude napísanie nejakého programu, ktorý bude riešiť niečo z toho, čo sa prebralo na cvičeniach (pravdepodobne niečo s pointermi). Na splnenie písomky budú k dispozícii **3 termíny**.

### Zápočtový program

Dôležité termíny:

1. Záväzná špecifikácia do **30. 11. 2016**.
2. Odovzdanie finálnej verzie do konca skúškového v zimnom semestri tj. **21. 2. 2017**.

#### Špecifikácia
Špecifikáciu píšte tak, ako keby ste písali zadanie ulohy do **CodEx**-u. Jej hlavným cieľom je priblížiť riešenú problematiku. Malo by z nej byť jasné čo presne bude daný program riešiť a každý programátor by mal vedieť podľa tejto špecifikácie výsledný program vytvoriť. Špecifikácia by preto mala obsahovať minimálne:

1. Vymedzenie problematiky, ktorou sa bude program zaoberať.
2. Čo presne bude program vediet a aké budú jeho limity.
3. Popis vstupu a výstupu programu.

Špecifikáciu odovzdávajte vo formáte **PDF**. Očakávaný rozsah je cca. 1 A4. **Nenechávajte si špecifikáciu na poslednú chvíľu, pretože je možné, že ju nepríjmem na prvý krát a budem chcieť, aby ste niečo doplnili/upravili.**

Čo presne bude program riešiť nechám úplne na vás, ak bude náročnosť úlohy dostatočná. Inšpirovať sa môžete napr. tu  [http://mj.ucw.cz/vyuka/zap/](http://mj.ucw.cz/vyuka/zap/).

#### Odovzdanie
Odovzdanie zápočtového programu bude prebiehať nasledovne:
1. e-mailom my pošlete zdrojový kód, dokumentáciu a testovacie dáta (ak sú nejaké potrebné)
2. dohodneme sa na termíne odovzdania
3. stretneme sa a výsledný program mi predvediete osobne

Odovzdaný zdrojový kód by mal byť rozumne naformátovaný a okomentovaný.

Dokumentácia by mala predovšetkým obsahovať návod k použitiu Vašeho programu. Je dobré dodržiavať zásady, ktoré spracovala napr. [Markéta Popelová](http://www.marketa.najevisti.info/vyuka/zapoctaky.php?faze=dokumentace), [Ján Hric](http://kti.mff.cuni.cz/~hric/vyuka/dokument.html) alebo [Rudolf Kryl](http://ksvi.mff.cuni.cz/~kryl/dokumentace.htm).

Testovacie dáta prikladajte v zvláštnom súbore ako prílohu. Zmyslom testovacích dát je uľahčiť demonštrácie programu. Ak bude Váš program interaktívny, tak samozrejme testovacie dáta nie sú vyžadované.

**Opäť platí zásada, nenechávajte si odovzdávanie na poslednú chvílu, pretože je pravdepodobné, že sa Vám to nepodarí na prvý krát. Kľudne mi môžete poslať zápočťák aj na nečisto v priebehu celého semestra, rád Vám ho okomentujem a budete mať ešte dostatok času prípadné nedostatky odstrániť.**

### Kontakt a konzultácie
Kontaktovať ma môžete kedykoľvek e-mailom na **<a href="mailto:{{ site.email }}">{{ site.email }}</a>**.
Fyzicky sa na fakulte nachádzam málokedy, preto je potrebné všetky konzultácie dohadovať mailom.
